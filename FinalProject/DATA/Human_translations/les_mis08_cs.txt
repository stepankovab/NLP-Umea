Tam, do té tmy tmoucí,
ten zběh znovu prchá,
ztracen a sám.
Já nejsem lhář,
svůj boj dřív nevzdám,
než setkám se s ním,
přece jen tváří v tvář,
přece jen tváří v tvář.

Ta jeho pouť vede tmou,
za světlem já šel bych rád,
pevně věřím, že Pán půjde se mnou,
snad i tentokrát.

Zběh volí hřích a plamen a spoušť
a já chci řád.

Tam, kdesi ve hvězdách,
všechno je psáno, nejspíš i o nás.
Kdo smířil se snáz,
s nečistým svědomím,
za čím, chtěl jít
a v co věřil kdo z nás,
a v co věřil kdo z nás.

Všechno je tam ve hvězdách,
sled našich výher i ztrát,
i ničemnost lidská i spravedlnost,
to co nedá mi spát.

Kdo zvolil hřích a plamen a spoušť,
ať zná i pád.

Tak musí to být,
ten zákon tu platí,
jinak smýšlel jen Lucifer.
Ty kdo ses dlužníkem stal,
tak plať!
Ten řád je fér.

S pomocí Boží,
jednou se dočkám.
Toho, co plách,
musím dopadnout.
Tak já přísahám,
přísahám při hvězdách! 