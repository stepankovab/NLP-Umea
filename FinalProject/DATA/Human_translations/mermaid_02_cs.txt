 Koukni se sem, co více chtít
Můžeš si říct, má, co touží jen mít
Můžeš si říct, už má své
To veliké bohatství
Koukni se tam, ten třpyt a jas
Co jen je v podmořské jeskyni krás
Můžeš si říct, není nic, fakt
Co už nevlastním
Mám cetek, že můžu je vracet
Najdu tamto i toto, jen říct
Chceš mít pitominku?
Mám jich dvacet
Na co jsou, co já s tím
Já chci víc 

 Já toužím být tam, kde lidé jsou
Tam s nimi snít, vidět je, jak tančí
Jak dovedou i to, jak tomu říkají?
Jo, jít
S ploutví se tam nedá dostat dál
Nohy tam mají a skáčou, tančí
Město má pár hlavních, jak to slovo je?
Tříd
Tam oni jdou, proběhnou kraj
Na slunci celý den mají ráj
Tak se chci mít, tam já chci být
Tam toužím žít
Co za to dám
Být chvíli tam nad vodní stěnou
Tam strávit den
Třeba se jen na pláži hřát
Dívky tam jdou tou cestou svou
A ne kam otcové je ženou
Myslí hlavou, málo plavou
Dokážou stát
Já chtěla bych znát to, co člověk zná
Otázky dávat, ať odpovědí
Co je výheň a proč to je?
A co je vzplát?
To já chci znát, já svůj cíl mám
Ten břeh, co pouze z hloubky já znám
Z moří chci jít, na souši být
Tam toužím žít 